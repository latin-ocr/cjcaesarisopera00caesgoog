116 C.JUL11 cAEstuls COMMENTARIORUM

opere prohibere coepit ε et, quum una ex parte prope
aequum aditum haberet, primum sagittariis funditori-
busque circumjectis, postea levis armaturae magna
multitudine missa, tormentisque prolatis, munitiones
impediebat: neque erat facile nostris, uno tempore pro·
pugnare et munire. Caesar, quum snos ex omnibus par·
tibus vulnerari videret, recipere se jussit, et loco exce-
dere. Erat per declive receptus τ illi autem hoc acrius
instabant, neque regredi nostros patiebantur, quod ti-
more adducti locum relinquere videbantur. Dicitur eo
tempore glorians apud suos Pompeius dixisse, u Non
recusare se, quin nullius usus imperator existimaretur,
si sine maximo detrimento legiones Caesaris sese rece·
pissent inde, quo temere essent progressae.»

XLVI. Caesar, receptui suorum timens, crates ad ex-
tremum tumulum contra hostem proferri, et adversas
locari; intra has mediocri latitudine fossam, tectis mi·
litibus, obduci jussit, locumque in omnes partes quam
maxime impediri. lpse idoneis locis funditores instruxit,
ut praesidio nostris se recipientibus essent. His rebus .
completis, legiones reduci jussit. Pompeiani hoc inso-
lentius atque audacius nostros premere et instare coepe·
runt, cratesque, pro munitione objectas, propulerunt ,.
ut fossas transcenderent. Quod quum animadvertisset
Caesar, veritus, ne non reducti, sed rejecti viderentur,
majusque detrimentum caperetur, a medio lere spatio
suos per Antonium, qni ei legioni praeerat, cohortatus,
tuba signum dari, atque in llostes impetum fieri jussit.

Milites legionis rx subito constipati pila conjecerunt, et .

ex inferiore loco adversus clivum incitati cursu, praecipi·

 

