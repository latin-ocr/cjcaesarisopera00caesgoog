mwawmmmmmwwwumummmmmmswnu

C. JULIl CAESARIS

COMMENTARIORUM

DE BELLO GALLICO

. LlBER SECUNDUS.

----··*·-

1. Quum esset Caesar in citeriore Gallia in hibernis, ita
uti supra demonstravimus, crebri ad eum rumores affe·
rebantur, litterisque item Labieni certior fiebat, omnes
Belgas, quarn tertiam esse Galliae partem dixeramus,
contra populum romanum conjurare, obsidesque inter
se dare3 conjurandi has csse causas ε primum, quod
vererentur, ne, omni pacata Gallia, ad eos exercitus
noster adduceretur3 deinde, quod ab nonnullis Gallis
sollicitarentur, partim qui, ut Germanos diutius in Gal·
lia versari noluerant, ita populi romani exercitum hie-
mare atque inveterascere in Gallia moleste ferebant;
partim qui mobilitate ct levitate animi novis imperiis
studebant ε ab nonnullis etiarn, quod in Gallie a poten·
tioribus, atque his qui ad conducendos homines facul·
tates habebant, vulgo regne occupabantur, qui minus
facile eam rem in imperio nostro consequi poterunt.

 

